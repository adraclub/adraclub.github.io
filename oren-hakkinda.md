---
title: Ören Hakkında
layout: page
# description: This is what I do.
background: '/assets/images/bg-about.jpg'
---

## Ören Plajı
Yalnızca tarihi değil aynı zamanda doğal sit slanı olan Ören’deki asırlık palamut ağaçlarının, Kültür ve Tabiat Varlıkları Koruma Kurulu tarafından tek tek numaralandırılarak koruma altına alınması ile Yeşil Ören kimliği de güvence altına alınmıştır. Tertemiz suyu ve ince kumu ile ünlenen Ören Plajı, 2000 yılında bu ününü Avrupa Çevre Eğitim Vakfı (FEE) tarafından verilen ve artık tüm dünyada “Denize Girilebilirlik Ölçütü” olan Mavi Bayrak ile tescil ettirmiştir.

1,5 km. boyunca yay gibi kıvrılan, Altın Kumlu Ören Plajı genişliği ile de Türkiye’nin en dikkat çekici plajlarından biridir. Denize, kuma ve güneşe endekslenmiş günümüz kıyı yerleşim yerlerine göre, doğallığı bozulmamış ender kıyı şeritlerindendir.

Geniş ve doğal kumlu Ören Plajı ulusal ve uluslararası Plaj Voleybolu (World Beach Volley) için de çok idealdir.

Ören’deki doğal bitki örtüsü de ‘Doğal ve Tarihi Sit alanı’ kapsamında koruma altına alınmıştır. Zaten Ören Meydanı da özellikle Sedir ( Cedrus liboni ) , Fıstık Çamı ( Pinus pinea ) ve Palamut Meşesi ( Quercus Sg ) gibi anıt ağaçlar ile dikkati çekmektedir.

Körfezde özellikle Burhaniye-Ören, Alp Dağları’ndan sonra Dünyanın en yoğun Oksijenine sahiptir ve oksijen çadırı olarak adlandırılmaktadır.

## İskele
Güzel bir balıkçı köyü görünümündeki İskele Mahallesi, Yat Limanı’nın bitmesiyle birlikte apayrı bir kimliğe bürünmüş ve geleceğin yat turizmi merkezi olma yolunda ilk adımı atmıştır. Sahildeki balıkçı lokantaları, çay bahçeleri ile ayrı bir özelliğe sahiptir. Denize de girilebilmektedir.Konser gibi faliyetlere de ev sahipliği yapmaktadır.Kaz dağlarından gelen ve deniz üzerinden eserek İskele sahillerine ulaşan rüzgarın getirdiği iyot ve yoğun oksijen , şifa kaynağıdır.

## Öğretmenler Mahallesi
Pek çok turistik konaklama, eğlence, yeme-içme , alışveriş ve dinlenme tesislerinin bulunduğu bir sayfiye yeridir.

**Kaynak:** Wikipedia