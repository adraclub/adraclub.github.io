---
title: Burhaniye Tarihçesi
layout: page
# description: This is what I do.
background: '/assets/images/bg.jpg'
---

İlkçağdan günümüze önemli bir yerleşim merkezi olan ilçede yapılan kazılarda elde edilen bulgulara göre kentin ilk olarak Balkanlardan gelen Misyalılar tarafından kurulduğu anlaşılmaktadır. Antik kentin en bilinen adı Adramytteiondur. Önceleri kent merkezi Ören’de denize hakim bir tepeyken(Karataş Tepesi), zamanla iç kesimlere kaymış ve bugün komşu Edremit İlçesi ile bu ad hâlâ yaşamaktadır.

Antik Troas, Mysia ve Aeolis bölgelerinin kesişiminde yer alan Adramytteion şehri, antik coğrafyacı Strabon tarafından, Atinalılar tarafından kolonize edilmiş, hem bir liman hem de bir deniz üssü olarak tanımlanır. Ayrıca Strabon, Adramytteionluların, Havran(Euenos) Çayı üzerine yaptıkları güzel su kemerlerinden de söz eder [2]. Truva ile Pergamon şehir merkezlerini birbirine bağlayan ticaret yolu üzerinde bulunan kent, Pergamon krallığının Roma egemenliğini tanıması ile önce Roma, sonra Bizans egemenliğine girmiştir.

Anadolu Selçuklu Devleti Sultanı Kurtulmuş Oğlu Süleyman Bey in Uç Beylerinden Taylı Baba’yı yöreye yolladığı ve bu gün Taylıeli Köyü olarak bilinen köye obası ile gelip yaylak olarak yerleştiği, kışlık olarak ise bu gün ilçe merkezinin bir mahallesi olan Geriş’i tuttuğu ve böylece, Türk hakimiyetinin yöreye yerleşmesini sağladığı görülmüştür. Kent 1300 yılında Karesioğulları yönetimine katılmıştır.

1484 yılında Taylıeli’nde yaşayan halk göç ederek şimdiki kent merkezine yerleşmiştir.

Madra dağının suyunu yöreye taşıyan su kemerlerine atfen Kemer olarak adlandırılan kent 1866 yılına kadar Edremit ilçesinin bir nahiyesi olarak yönetilmiş ve 1867’de ilçe teşkilatı kurulmuştur.Kemer Nahiyesinin ilçe merkezi olmasında büyük emekleri bulunan Sultan II. Abdülhamit’in oğlu Şehzade Burhanettin’in adına, İlçe merkezi Kemer isminin yanına Burhaniye olarak ta adlandırılmıştır.

İlçenin Milli Mücadele’de ayrı ve özel bir yeri vardır. İlk kurşunu atma şerefini Burhaniye’liler taşımaktadır. İlçe, 29 Haziran 1920’de Yunan işgaline uğramış ve 8 Eylül 1922’de Yunan işgalinden kurtulmuştur.

**Kaynak:** Wikipedia